《曾国藩家书》笔记
========================

咸丰四年九月十三日：勿使子侄骄奢淫佚
---------------------------------------

功名之地，自古难居，兄以在籍之官，募勇造船，成此一番事业，名震一时，人之好名，谁不如我？
我有美名，则人必有受不美之名者，相形之际，盖难为情。
兄惟谨慎谦虚，时时省惕而已，……？


吾在外，既有权势，则家中子侄，最易流于骄，流于佚。
二字皆败家之道也，万望诸弟刻刻留心，勿使后辈近于此二字，至要至要。


咸丰五年八月二十七日早：居家之道不可有余财
-----------------------------------------------

生当乱世，居家之道，不可有余财，多财则终为患害。
又不可过于安逸懒惰。
……
仕宦之家，不蓄积银钱，使子弟自觉一无可恃，一日不勤，则将有饥寒之患，则子弟渐渐勤劳，知谋所以自立矣。


咸丰六年十一月二十九日：得两弟为帮手
----------------------------------------

纪泽看《\ `汉书 <http://gj.zdic.net/archive.php?aid-763.html>`_\ 》，需以勤敏行之，每日至少亦须看二十页。
不必惑于在精不在多之说。
今日半页，明日数页，又明日耽搁间断，或数年而不能毕一部。
如煮饭然，熄火则冷，小火则不熟，须用大柴大火，乃易成也。
甲五经书已读毕否？
须速点速读，不必一一求熟，恐因求熟之一字，而终身未能读完经书。
吾乡子弟，未读完经书者甚多，此后当力戒之。

咸丰十一年正月初四日：教子弟去骄气惰习
------------------------------------------

天地间唯谦谨是载福之道。
骄则满，满则\ `倾 <http://www.zdic.net/z/15/js/503E.htm>`_\ 矣。
凡动口动笔，
厌人之\ `俗 <http://www.zdic.net/z/15/js/4FD7.htm>`_\ ，
嫌人之\ `鄙 <http://www.zdic.net/z/26/js/9119.htm>`_\ ，
议人之短，
发人之覆，
皆骄也。

咸丰十一年二月二十四日：教子弟牢记祖训八字
------------------------------------------------

余日记册中，又有八本之说，曰读书以训诂为本，作诗文以声调为本，事亲以得欢心为本，养身以戒怒为本，立身以不妄语为本，居家以不晏起为本，做官以不要钱为本，行军以不扰民为本。
